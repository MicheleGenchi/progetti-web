<div class="row divider">
    <div class="col-md-12">
        <p><em>Il corso ha l’obiettivo di trattare gli aspetti principali della gestione dei finanziamenti agevolati alle imprese. Al termine del corso i discenti avranno le conoscenze necessarie in tema di finanza agevolata e sulle diverse forme di incentivi. Si intende, quindi, fornire un quadro d’insieme teorico e, al tempo stesso, con una metodologia applicativa al fine di poter avere quelle conoscenze di base utili per affrontare le ricorrenti problematiche relative alla gestione dei finanziamenti alle imprese. </em><em></em></p>
        <p><em>Nella fattispecie verranno affrontati i principali modelli, tecniche e strumenti utilizzati per la redazione di un business plain di un progetto di finanziamento agevolato. Al tempo stesso gli studenti, quindi, avranno le competenze teoriche e pratiche per affrontare la consulenza in materia di finanza agevolata per le imprese unitamente allo sviluppo di una capacità di analisi critica in merito all’opportunità di accesso o meno a incentivi pubblici nei diversi momenti di vita di un’impresa ovvero alla scelta tra le diverse opportunità di agevolazioni presenti sul mercato regionale, nazionale ed europeo.</em><em></em></p>
        <p><em>Alla fine, quindi, del corso unitamente alle conoscenze teoriche della finanza e, più approfonditamente, di quella agevolata lo studente avrà tutte le nozioni teoriche e i modelli pratici per poter effettuare in maniera autorevole consulenza in finanza agevolata. Le competenze acquisite, infine, potranno essere utilizzate nella libera professione, special modo dal dottore commercialista, internamente alle imprese per quanto riguarda i responsabili delle risorse finanziarie o, infine, nel campo della Pubblica Amministrazione, special modo negli uffici che si occupano di finanza agevolata.</em><em></em></p>
        <p><strong><u>TESTI</u></strong><strong><u></u></strong></p>
        <p>Materiale didattico cartaceo, libri di testo e link di bandi per simulazioni di bandi di finanziamento per le imprese</p>
        <p><strong><u>METODI DIDATTICI</u></strong><strong><u></u></strong></p>
        <p>L’Insegnamento è strutturato in più moduli ripartiti in ore di didattica, suddivise in lezioni da un minimo di 1 ore.</p>
        <p>La didattica è composta da lezioni tenute dal docente e da esperti nel campo della finanza alle imprese (liberi professionisti, dirigenti, imprenditori, ecc.). Viene prevista una trattazione teorica tramite lezioni e seminari oltre a delle esercitazioni con delle simulazioni con <em>case study</em> sui diversi bandi di finanziamento per le imprese. Non sono previste verifiche intermedie. La frequenza non è obbligatoria. E’ prevista una dissertazione pratica finale.&nbsp;</p>
        <p><strong><u>MODALITA’ DI VERIFICA DELL’APPRENDIMENTO</u></strong></p>
        <p>La verifica dell’apprendimento verrà effettuata con la simulazione di un bando di finanziamento ed un esame orale con domande aperte.</p>
        <p>La votazione sarà compresa da un minimo di 18 ed un massimo di 30.</p>
        <p>Saranno oggetto delle domande di esame esclusivamente gli argomenti trattati in sede di corso. Obiettivo dell’esame finale, quindi, è quello di verificare l’acquisizione delle competenze in base alle tematiche trattate e, indispensabile, è la padronanza di concetti teorici in merito alla finanza agevolata.</p>
        <p><strong><u>ALTRE INFORMAZIONI</u></strong><strong><u></u></strong></p>
        <p>Il programma del corso sarà disponibile online sul sito dell’Università attraverso cui, poi, possono essere fatte richieste al docente.</p>
        <p><strong><u>PROGRAMMA DEL CORSO</u></strong></p>
        <p>MODULO 1&nbsp; –</p>
        <ul>
            <li>Impresa e azienda. Aspetti normativi delle micro, piccole e medie imprese</li>
            <li>Il bilancio di esercizio come strumento di informazione finanziaria</li>
            <li>La funzione finanziaria: fabbisogno di finanziamenti agevolati per una impresa in fase&nbsp;di avvio o già attiva</li>
        </ul>
        <p>MODULO 2&nbsp; –</p>
        <ul>
            <li><em>Start up</em> e normativa sulle <em>start up</em> innovative</li>
            <li>Crescita dell’impresa e fabbisogno di finanziamenti agevolati</li>
            <li>Aiuti di Stato e normativa europea</li>
            <li>Credito d’imposta, bonus e incentivi fiscali</li>
            <li>I fondi Strutturali</li>
        </ul>
        <p>MODULO 3&nbsp;&nbsp; –</p>
        <ul>
            <li> Il ruolo di Sace, Simest, Cassa Depositi e Prestiti, Mise, Mef e Invitalia</li>
            <li>I finanziamenti agevolati europei diretti e indiretti.</li>
            <li>I finanziamenti diretti ed i principali bandi europei diretti.</li>
            <li> I finanziamenti indiretti nazionali, regionali e locali.</li>
        </ul>
        <p>MODULO 4&nbsp;&nbsp; –</p>
        <ul>
           <li> Il business plan per le imprese in fase di start up e quelle già operative</li>
           <li>Applicazione pratica di un <em>business plan</em> di un finanziamento agevolato: principi di redazione, analisi di mercato, piano di marketing, pianificazione finanziaria, rapporto fonti –&nbsp; impieghi e <em>cash – flow</em></li>
        </ul>
        <p>MODULO 5&nbsp; –</p>
        <ul>
            <li>Cases studies con simulazioni dei bandi di finanziamento</li>
        </ul>
        <p><strong><u>ALTRI</u></strong></p>
        <p>Contributo d’iscrizione pari 3.500,00 (comprensivo della quota assicurativa nonché dell’imposta di bollo, prevista dalla legge). Ore corso tra lezioni registrate, assistenza, ed elaborazione tesi finale è di 90 ore.</p>
        <p>Possono presentare domanda di ammissione coloro i quali siano in possesso dei titoli di studio di laurea triennale o diplomati in materie scientifiche o economiche, ovvero, titoli equipollenti conseguiti anche presso Istituti ed Università straniere. L’idoneità del titolo accademico straniero rispetto ai contenuti è valutata dalla Commissione esaminatrice del Corso ai sensi della normativa vigente in materia e nel Paese dove è stato rilasciato il titolo stesso e dei trattati o accordi internazionali in materia di riconoscimento di titoli per il proseguimento degli studi.</p>
        <p>La frequenza <em>on line</em> da parte degli iscritti alle varie attività di pertinenza dei corsi di perfezionamento è obbligatoria.</p>
        <p>Le domande di ammissione devono essere presentate improrogabilmente entro le ore 14.00 della data stabilita dal bando.</p>
        <p>E’ previsto la preparazione di un elaborato finale su un argomento da concordare con il direttore del Corso.</p>
        <p>A conclusione del corso agli iscritti che avranno adempiuto agli obblighi previsti verrà rilasciato un attestato di frequenza relativo al <strong>“ FINANZIAMENTI AGEVOLATI ALLE IMPRESE E AUTOIMPRENDITORIALITA’ ”.</strong></p>
        <p>Maggiori informazioni sull’organizzazione dei corsi di perfezionamento possono essere reperite sul sito Internet dell’Università.</p>
    </div>
</div>